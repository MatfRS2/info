# Информације о курсу -- Развој софтвера 2 @ Математички факултет Универзитета у Београду  

[РС 2](../README.md)

## Наставници и асистенти  

* Наставник: **[проф. др Владимир Филиповић](https://vladofilipovic.github.io/index-en.html){:target="_blank"}**

* Асистент: **[Никола Ајзенхамер](https://matf.nikolaajzenhamer.rs/){:target="_blank"}**

## План и програм курса

* **[Званичан план и програм курса](R390_-_Razvoj_softvera_2.pdf){:target="_blank"}**

## Начин формирања оцене

Да би студент успешно завршио курс, потребно је да успешно одбрани Семинарски рад и да успешно одговори на питања дата на усменом делу испита.

На коначну оцену на испиту утичу резулати постигнути у оба дела испита.

1. Семинарски рад

    * Ради се групни семинарски, број чланова у групи је између 3 и 7, а изузетно може бити и већи.

    * При раду на семинарском се користе агилне методологије развоја.

    * При изради семинарског се, по правилу, користе технологије које су проучаване на курсу Развој софтвера 2. Изузетно се могу користити и друге технологије, оквири за развој или механизми испоруке, али само ако тим добије експлицитну дозволу од наставника и асистента.

    * Развијени софтвер ће бити јавног кода и јавне употребе.

    * Приликом развоја софтвера, користиће се алати за управљање пројектом и комуникацију који су доступни на Github платформи.

    * Процес пријаве, израде и одбране семинарског рада састоји се из следећих корака:

        1. Пријава предлога теме се изврши електронском поштом, писмом за предметног наствника и асистента које садржи кратак опис идеје и теме. У овако иницирану преписку треба да буду укључени сви чланови тима.

        1. После дискусије која се води електронским путем и после одобрења теме од стране наставника и асистента, представник тима шаље наставнику и асистенту поруку где је дао назив семинарског, адресу репозиторијума изворног кода, као и адресу репозиторијума у коме је сачувана интерактивна комуникација корисника током рада на пројекту.

        1. Податке о одобреним групним семинарским радовима асистент уноси у документ са списком студената и њиховим оценама, коме имају приступ (са правом гледања) сви студенти на курсу у датој академској години.

        1. Чланови тима приступају изради семинарског рада, по потреби се консултујући са асистентом или наставником - електронском поштом или у личном контакту на паузама између часова или у термину консултација (у изузетним случајевима се може направити и преписка/разговор преко Skype/Viber/WhatsApp апликација).

        1. Када чланови тима писмом (у коме су укључени сви чланови тима) информишу наставника и асистента о завршетку рада, наставник се договори са асистентом и тимом о термину одбране рада. Одбране рада се врше у испитним роковима, у терминима предвиђеним распоредом испита.

        1. Групни семинарски бране сви чланови групе (цео тим). Приликом одбране рада, у првој фази се презентује направљени софтвер. Потом се одговара на питања и коментаре наставника, асистента, а затим сваки од чланова тима описује део на коме је он највише радио и одговара на додатна питања.

        1. При одређивању оцене за семинарски у обзир се узимају карактеристике (тј. тема, обим, сложеност и квалитет) раѕвијеног софтвера, успешност примене захтеваних методологија рзавоја, квалитет заједничког тимског рада, као и успешност примене технологија и алата коришћених при развоју софтвера.

        1. Сви чланови тима добијају једну оцену за свој групни семинарски рад.

        1. **Крајњи рок за предају пројекта је 1. септембар 2022. године.**

        1. Крајњи рок за одбрану групног семинарског рада је 27. септембар 2022. године - прецизније, ово је датум до ког се морају завршити активности у последњем испитном року у датој академској 2021/22. години.

1. Усмени део испита

   * На усмени део испита се позивају само они студенти који су успешно одбранили групни семинарски рад.

   * Усмени део испита се, по правилу, заказаује у терминаима одбране групних семинарских и бива истакнут на првој страни курса.

   * Основна литература за усмени део испита је прва од књига у свакој секцијама **2**, **3**, **4**, **5** и **6** [списка литературе](../RESURSI-ZA-UCENJE-2020-21.md){:target="_blank"}.  

## Термини за консултације у академској 2021/22. години

* проф. др Владимир Филиповић: _биће накнадно истакнуто_

* Никола Ајзенхамер: [овде](https://matf.nikolaajzenhamer.rs//2021/10/02/nastava-u-zimskom-semestru){:target="_blank"}

## Статусне информације

* [Предавања](../predavanja/info)

* [Вежбе](../vezbe/info)

* [Писмени испити](../pismeni-ispiti/info)

* [Усмени испити](../usmeni-ispiti/info)

## Аутори веб страна курса

  *[проф. др Владимир Филиповић](https://vladofilipovic.github.io/index-en.html){:target="_blank"}*

  *[др Данијела Симић](http://poincare.matf.bg.ac.rs/~danijela/){:target="_blank"}*

  *[Никола Ајзенхамер](https://matf.nikolaajzenhamer.rs/){:target="_blank"}*

[РС 2](../README.md)

---

<a rel="license" href="http://creativecommons.org/licenses/by-nc/3.0/"><img alt="Creative Commons License" style="border-width:0" src="https://i.creativecommons.org/l/by-nc/3.0/88x31.png" /></a><br />Овај садржај је заштићен лиценцом <a rel="license" href="http://creativecommons.org/licenses/by-nc/3.0/">Creative Commons Attribution-NonCommercial 3.0 Unported License</a>.

За програмски код који се односи на садржај овог курса се може сматрати да је заштићен [MIT лиценцом](/LICENSE).