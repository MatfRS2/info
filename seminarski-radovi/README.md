# Семинарски радови -- Развој софтвера 2 @ Математички факултет Универзитета у Београду

[РС 2](../README.md)

## Правила за семинарске радове

- Ради се групни семинарски, број чланова у групи је између 3 и 7, а изузетно може бити и већи.

- При раду на семинарском се користе агилне методологије развоја.

- При изради семинарског се, по правилу, користе технологије које су проучаване на курсу Развој софтвера 2. Изузетно се могу користити и друге технологије, оквири за развој или механизми испоруке, али само ако тим добије експлицитну дозволу од наставника и асистента.

- Развијени софтвер ће бити јавног кода и јавне употребе.

- Приликом развоја софтвера, користиће се алати за управљање пројектом и комуникацију који су доступни на Github платформи.

### Кораци у процесу пријаве, израде и одбране семинарског рада

1. Пријава предлога теме се изврши електронском поштом, писмом за предметног наставника и асистента које садржи кратак опис идеје и теме. У овако иницирану преписку треба да буду укључени сви чланови тима.

1. После дискусије која се води електронским путем и после одобрења теме од стране наставника и асистента, представник тима пријављује тему путем анкете која ће бити објављена благовремено на сајту. Тему је могуће пријавити до **1.1.2022.** Приликом пријаве наводи се кратак опис идеје и теме, адреса репозиторијума изворног кода, као и адресу репозиторијума у коме је сачувана интерактивна комуникација корисника током рада на пројекту. Користити _Github Project Boards_ за управљање пројектом и сарадњу. Уколико до 1.1.2022. неко од студената не буде имао тим биће распоређен у неки од тимова или ће бити направљен тим за све оне студенте који немају свој тим.

1. Податке о одобреним групним семинарским радовима асистент уноси у документ са списком студената и њиховим оценама, коме имају приступ (са правом гледања) сви студенти на курсу у датој академској години.

1. Чланови тима приступају изради семинарског рада, по потреби се консултујући са асистентом или наставником - електронском поштом или у личном контакту на паузама између часова или у термину консултација (у изузетним случајевима се може направити и преписка/разговор преко Skype/Viber/WhatsApp апликација).

   1. Сваки члан тима мора бити одговоран за развој најмање једног микросервиса. Обавезно је контејнеризовати пројекат (препоручује се коришћење Docker и Docker Compose алата, али могу и неки други). Неопходно је коришћење елемената који су рађени на предавањима и вежбама (gRPC, DDD, CQRS, редови порука, мрежни пролази, безбедност, и др.). Клијентска апликација би требало да буде једностранична апликација (Angular 12, React и сл.).

   1. Комитови на репозиторијуму морају бити смислени. Нпр. _"комит 1", "комит 2", "комит проба"_ представљају лошу праксу. Очекује се да чланови тима комитују измене које су они направили, како би се створила исправна слика о доприносима на пројекту.

   1. Минималан број спритова је 4. Сваки члан тима мора учествовати у сваком спринту. Спринт би требало да траје од недељу дана до месец дана, али због природе студентских обавеза ово ограничење није обавезно.

1. Уколико неки члан тима одустане од полагања испита (и рада на пројекту), остали чланови тима су обавезни да заврше и његов део посла.

1. Када чланови тима писмом (у коме су укључени сви чланови тима) информишу наставника и асистента о завршетку рада, наставник се договори са асистентом и тимом о термину одбране рада. Одбране рада се врше у испитним роковима, у терминима предвиђеним распоредом испита.

1. Групни семинарски бране сви чланови групе (цео тим). Приликом одбране рада, у првој фази се презентује направљени софтвер. Потом се одговара на питања и коментаре наставника, асистента, а затим сваки од чланова тима описује део на коме је он највише радио и одговара на додатна питања.

1. При одређивању оцене за семинарски у обзир се узимају карактеристике (тј. тема, обим, сложеност и квалитет) раѕвијеног софтвера, успешност примене захтеваних методологија рзавоја, квалитет заједничког тимског рада, као и успешност примене технологија и алата коришћених при развоју софтвера.

1. Сви чланови тима добијају једну оцену за свој групни семинарски рад.

1. **Крајњи рок за предају групног семинарског рада у 2021/22. години је 1. септембар 2022. године.**

1. Крајњи рок за одбрану групног семинарског рада је 27. септембар 2022. године - прецизније, ово је датум до ког се морају завршити активности у последњем испитном року у датој академској 2021/22. години.

### Препоруке

- Након завршеног дела апликације обавестити асистента да је део пројекта завршен, након чега асистент може тражити неке дораде, објашњења, допуне итд.

- У случају недоумица на који начин би требало да изгледа крајње решење, пожељно је консултовати се са професором и асистентом.

- Користити [GitHub Projects](https://github.com/features/project-management/).

- Имати смислене уносе за сваки спринт. Сваки усмени договор прекуцати у опис спринта.

- Документовти пројекат:

  - Корисничко упутство
  - Ако није објављен, како се подешава и покреће
  - Документовати код. На пример, може се користити [Doxygen](https://www.doxygen.nl/index.html) за ASP.NET или [Compodoc](https://compodoc.app/) за Angular.

- Oбјавити (публиковати) апликацију.

## Списак одобрених тимских пројеката у претходним академским годинама (листe су уређене по абецедном редоследу)

### 2021/22. година

- [Projektor](https://github.com/VladimirV99/Projektor){:target="\_blank"}

Напомена: _Почевши од 2021/22. године, садржај часова вежби на курсу је значајно промењен, чиме су се променила и очекивања од пројеката у односу на претходне академске године._

### 2020/21. година

- [eBanking](https://github.com/MatfRS2/SeminarskiRadovi-eBanking){:target="\_blank"}

### 2019/20. година

- [Квиз Високи напон](https://github.com/ivonamilutinovic/VisokiNapon){:target="\_blank"}

- [CarGo-simulator](https://github.com/davgav123/CarGo-simulator){:target="\_blank"}

- [Hitgub](https://github.com/nikk-o/hitgub){:target="\_blank"}

- [Pineapple Game Platform](https://github.com/StefanKapunac/pineapple-game-platform){:target="\_blank"}

- [Spotlight](https://github.com/Stivisa/Spotlight){:target="\_blank"}

- [Who-is-faster](https://github.com/stefanel96/Who-is-faster)

### 2018/19. година

- [Напредни планер](https://github.com/Pljosan/RS2_Planer){:target="\_blank"}

### Изабрани старији тимски пројекти

- [BugTracker](https://github.com/MatfRS2/SeminarskiRadovi/tree/master/programski-projekti/Matf-RS2-BugTracker){:target="\_blank"}

- [FocusOpen](https://github.com/MatfRS2/SeminarskiRadovi/tree/master/programski-projekti/Matf-RS2-FocusOpen){:target="\_blank"}

- [PlagiarismFinder](https://github.com/MatfRS2/SeminarskiPlagiarisamFinder){:target="\_blank"}

### Презентације поглавља књига

- [Презентације](https://github.com/MatfRS2/SeminarskiRadovi/tree/master/prevodi-poglavlja-knjiga){:target="\_blank"}

[РС 2](../README.md)

---

<a rel="license" href="http://creativecommons.org/licenses/by-nc/3.0/"><img alt="Creative Commons License" style="border-width:0" src="https://i.creativecommons.org/l/by-nc/3.0/88x31.png" /></a><br />Овај садржај је заштићен лиценцом <a rel="license" href="http://creativecommons.org/licenses/by-nc/3.0/">Creative Commons Attribution-NonCommercial 3.0 Unported License</a>.

За програмски код који се односи на садржај овог курса се може сматрати да је заштићен [MIT лиценцом](/LICENSE).
